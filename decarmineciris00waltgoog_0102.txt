APPENDIX

Ecce repente velut patrios imitatus honores
Puniceam concussit apex in vertice cristam3

At mollis varios intexens pluma colores
Marmoreum volucri vestivit tegmine corpus,
Lentaque perpetuas fuderunt bracchia pennas.
lnde alias partes minioque infecta rubenti

Crura nova macies obduxit squalida pelle

Et pedibus teneris ungues adfixit acutos.

Et tamen hoc demum miserae succurrere pacto
Vix fuerat placida Neptuni coniuge dignum.
Numquam illam posthaec oculi videre suorum
Purpureas flavo retinentem vertice vittas,

Non thalamus Tyrio fragrans accepit amom0.
Nullae illam sedes ι quid enim cum sedibus illi?
Quae simul ut sese cano de gurgite velox

Cum sonitu ad caelum stridentibus extulit alis
Et multum late dispersit in aequora rorem
infelix virgo nequicquam a morte recepta
incultum solis in rupibus exigit aevum,
Rupibus et scopulis et litoribus desertis.

Nec tamen hoc ipsum poena sine: namque deum rex,
Omnia qui imperio, terras, mare, sidera versat,
Commotus talem ad superos volitare puellam.
Cum pater exstinctus caeca sub nocte lateret,
llli pro pietate sua (nam saepe nitentum
Sanguine taurorum supplex resperserat aras,
Saepe deum largo decorarat munere sedes)
Reddidit optatam mutato corpore vitam
Fecitque in terris haliaeetos ales ut esset :
Quippe aquilis semper gaudet deus ille coruscis.
Huic vero miserae, quoniam damnata deorum
iudicio patrisque et coniugis ante fuisset.
infesti adposuit odium crudele parentis.
Namque ut in aetherio signorum lumine praestans,
Unum quem duplici stellarum sidere vidi,
Scorpius alternis clarum fugat Oriona,

Sic inter sese tristis haliaeetos iras

Et ciris memori servant ad saecula fato.
Quacumque illa levem fugiens secat aera pennis,
Ecce inimicus atrox magno stridore per auras
insequitur Nisus; qua se fert Nisus ad auras,
llla levem fugiens raptim secat aera pennis.

 

