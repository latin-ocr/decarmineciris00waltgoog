APPENDIX

Vos ο crudeli fatorum lege, puellae
Dauliades, gaudete : venit carissima vobis
Cognatos augens reges numerumque suorum
Ciris etipse pater. Vos, o pulcherrima quondam
Corpora, caeruleas praevertite in aethera nubes,
Qua novus ad superum sedes haliaeetus et qua
Candida concessos ascendat ciris honores.
Iamque adeo dulci devinctus lumina somno
Nisus erat, vigilumque procul custodia primis
Excubiae foribus studio iactabat inani ε
Cum lurtim tacito descendens Scylla cubili
Auribus arrectis nocturna silentia temptat
Et pressis tenuem singultibus aera captat.
Tum suspensa levans digitis vestigia primis
Egreditur ferroque manus armata bidenti
Evolat3 at demptae subita in formidine vires ε
Caeruleas sua furta prius testatur ad umbras.
Nam qua se ad patrium tendebat semita limen ,
Vestibulo in thalami paulum remoratur et alte
Suspicit ad caeli nictantia sidera, multa
Non accepta piis promittens munera divis.
Quam simul Ogygii Phoenicis tilia Carme
Surgere sensit anus (sonitum nam lecerat illi
Marmoreo aeratus stridens in limine cardo),
Corripit extemplo fessam languore puellam
Et simul ‘o nobis sacrum caput³ inquit ‘alumna
Non tibi nequicquam viridis per viscera pallor
Aegrotas tenui suffudit sanguine venas
Nec levis hoc faceres (neque enim pote) cura subegit.
Haud fallor (quod uta potius, Rhamnusia, fallar) :
Nam qua te causa nec dulcis pocula Bacchi
Nec gravidos Cereris dicam contingere fetus,
Qua causa ad patrium solam vigilare cubile,
Tempore quo fessas mortalia pectora curas,
Quo rapidos etiarn requiescunt flumina cursus?
Dic age nunc miserae saltem, quod saepe petenti
lurabas nihil esse mihi, cur maesta parentis
Formosos circum virgo remorere capillos?
Hei mihi, ne furor ille tuos invaserit artus,
llle Arabae Myrrhae quondam qui cepit ocellos,
Ut scelere infando (quod ne sinat Adrastea)
Laedere utrumque uno studeas errore parentem!

Quod si alio quovis animi iactaris amore

 

