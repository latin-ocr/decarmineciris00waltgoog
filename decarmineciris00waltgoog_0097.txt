APPENDIX

Et graviter questu Carme complorat anili ε

eO mihi nunc iterum crudelis reddite Minos,

Ο iterum nostrae Minos inimice senectae,

Quem per ut aolim natae te propter eundem
Hunc amor insanae luctum portaret alumnae!
Tene ego tam longe capta atque avecta nequivi,
Tam grave servitium, tam duros passa labores,
Ellugere, ut sistam exitium crudele meorum?

lam iam nec nobis aequo senioribus ullum
Vivere uti cupiam vivit genus. Ut quid ego amens
Te erepta, o Britomarti, mei spes una sepulchri,
Te, Britomarti, diem potui producere vitae?
Atque utinam celeri ne tantum grata Dianae
Venatus esses virgo sectata virorum,

Gnosia nec Partho contendens spicula cornu
Dictaeas ageres ad gramina nota capellas :
Numquam tam obnixe fugiens Minois amores
Praeceps aerii specula de montis iisses.

Unde alii fugisse ferunt et numina Aphaeae
Virginis adsignant, alii, quo notior esses,
Dictynnam dixere tuo de nomine lunam.

Sint haec vera velim: milri certe, nata, peristi.
Numquam ego te summo volitantem in vertice montis
Hyrcanos inter comites agmenque ferarum
Conspiciam nec te redeuntem amplexa tenebo,
Verum haec tum nobis gravia atque indigna fuere,
Tum, mea alumna, tui cum spes integra maneret
Et vox ista meas nondum violaverat autes.

Tene etiam Fortuna mihi crudelis ademit,

Tene, o sola meae vivendi causa senectae?

Saepe tuo dulci nequicquam capta sopore,

Cum premeret natura, mori me velle negavi,

⁸ Ut tibi Corycio glomerarem flammea luto.

Quo nunc me, infelix, aut quae me fata reservant?

An nescis qua lege patris cle vertice summo

Edita candentes praetexat purpura canos,

Quae tenuis patrio spes sit suspensa capillo?

Si nescis, aliquam possum sperare salutern,

lnscia quandoquidem scelus es conata nefandum :
Sin estquod metuo, per te, mea alumna, tuumque
Expertum multis miserae mihi rebus amorem,
Perdita saeva precor pet lumina te llitlryiae,

Ne tantum facinus tam nulla mente sequaris.

 

