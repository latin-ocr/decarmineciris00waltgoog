APPENDlX

Sive etiam iactis speciem mutata venenis

Infelix virgo (quid enim commiserat illa?

Ipse pater timidam vacua complexus harena

Coniugium castae violaverat Amphitrites;

Attamen exegit longo post tempore poenas,

Ut, cum cura sui veheretur coniugis alto,

lpsa trucem multo misceret sanguine pontum),

Seu vero, ut perhibent. forma cum vinceret omnes

Et cupidos quaestu passim popularet amantes,

llorribiles circum vidit se sistere formas

Piscibus et canibusque malis vallata repente est

(ileu quotiens mirata novos expalluit artus!

lpsa suos quotiens heu pertimuit latratus l),

Ausa quod est mulier numen fraudare deorum

Et dictam Veneri votorum avertere poenam3

Quam, mala multiplici iuvenum quod saepta caterva

Vixetat atque modo meretrix iactata ferarum,

Infamem tali merito rumore fuisse

Docta Palaephatia testatur voce papyrus ι

Quidquid et ut quisque est tali de clade locutus,

Mnemosyne, potius liceat notescere Cirin

Atque unam ex multis Scyllam non esse puellis.

Quare quae cantus meditanti mittere certos

Magna mihi cupido tribuistis praemia, divae

Pierides, quarum castos libamina postes

Munere saepe meo inliciunt foribusque hyacinthi

Dependent flores au't suave rubens narcissus

Aut crocus alterna coniungens lilia caltha

Sparsaque liminibus floret rosa, nunc age, divae,

Praecipue nostro nunc adspirate labori

Atque novum aeterno praetexite honore volumen.
Sunt Pandioniis vicinae sedibus urbes

Actaeos inter colles et candida Thesei

Purpureis late ridentia litora conchis,

Quarum non ulli fama concedere digna

Stat Megara, Alcathoi quondam munita labore

Alcathoi Phoebique : deus namque adfuit illi;

Unde etiam citharae voces imitatus acutas

Saepe lapis recrepat Cyllenia murmura pulsus

Et veterem sonitu Phoebi testatur amorem.

Hanc urbem ante alios qui tum florebat in armis

Fecerat infestam populator remige Minos.

Hospitio quod se Nisi Polyidos avito

 

